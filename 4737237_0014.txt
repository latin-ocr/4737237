-8-

Scripsit haec verba Pausanias in iis, quae de Aethiopiae
partibus copiose Atticis suis inseruit. Cuius disputationis ansam
praebet Nemeseos Rhamnusiae statua, Agoracriti clarissimum opus,
quod alii perperam ipsi Phidiae tribuerunt⁶); quae cum dextera
pateram teneret Aethiopum figuris ornatam, fuerunt qui id ita ab
artifice ideo institutum esse arbitrarentur, quod Aethiopes ad
Oceanum fluvium sedes haberent, Oceanus autem pater esset Ne-
meseos, quae deae Rhamnusiae genealogia quamquam praeterea
semel quoque idque in schol. Lyc. 88 commemoratur, tamen pro-
cul dubio ad summam antiquitatem referenda nec sine probabilitate
Cypriorum auctori tribuenda est ⁶). Cuius opinionis particeps is
quoque videtur fuisse, cuius libros periegeticos Pausanias in Atticis
componendis maxime adhibuit, qui si non ipse fuit Polemo, at
certe Polemonem non solum imitatus est, sed etiam compilavit.
At repugnat huic sententiae Herodotus, qui ΙΙ. 23 ita dicit: οὗ
γάρ τινα ἔγωγε οἶδα ποταμὸν Ὠκεανὸν ἐόντα, Ὅμηρον δὲ
ἤ τινα τῶν πρότερον γενομένων ποιητέων δοκέω τὸ οὔνομα
εὑρόντα εἷς ποίησιν ἐσενείκασθαι. Quae dissensio manifesta
periegetam incitavit, ut accuratius de Aethiopibus eorumque terra
dissereret3 ipse Herodoti sententiam defendit et lectoribus probare
studet neque esse fluvium Oceanum neque habitare in Oceani
litore Aethiopicas gentes. Qua de causa si recte discernere vo-
lemus, quatenus Herodoti auxilio usus sit Pausanias in rebus Ae-
thiopicis enarrandis, facere non poterimus, quin totam disputationem
perlustremus. Ac primum quidem dicitur Ὠκεανῷ γὰρ οὗ ποταμῷ,
θαλάσσῃ δὲ ἐσχάτῃ τῆς ὑπὸ ἀνθρώπων πλεομένης, προσοικοῦσιν
Ἴβηρες καὶ Κελτοί, καὶ νῆσον Ὠκεανὸς ἔχει τὴν Βρεττανῶν.
Verba priora ex Herodoti l. l. sumta esse apparet3 reliqua ex fonte
nescio quo geographico hausta sunt. Iam scriptor illorum Aethio-
pum qui supra Syenen sedes haberent ultimos ad mare rubrum
habitare dicit Ichthyophagos circa sinum ab ipsis Ichthyophagorum
dictum. Qua in re cum Pausanias Herodoto non adsentiretur,

 

⁵) cf. Wilamowitzii librum qui inscribitur ‘Antigonus von Karystos’
in disquisitionibus philologieis a Hiesslingio et Wilamowitzio editis IV.
Berol. 1881. p. 10 sqq.

⁶) adde Paus. Vll. 5, 3, ubi eundem fontem periegeticum‚ qno in Atticis
usus est, verbis οἱ Ἀθηναῖοι aperte designat. Cum autem carminis Cyprii
poeta fabulam de Nemeseos mutationibus narraret (cf. Athen. Vlll, p. 334
B-D), coniiciendnm est, deam factam esse ab illo filiam Oceani3 Oceani
enim filia sicut aliae maris deae mutationis artem habebat.

