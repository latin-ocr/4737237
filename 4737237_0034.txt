15

—28-

tantum, infantes defensos esse ab anguibus illisque simul cum his
moriendum esse in fabulis traditur³⁷). Ex illa autem fabula (τῷ
ἀρχαιοτάτῳ τῶν λόγων, ut recte Pausanias monet) ortum est
nomen Amphicaea‚ quod apud Herodotum legimus: nam τὸ χω-
ρίον ἐοικέναι καὶ ἐς τόδε καιομένῃ πυρᾷ φασί. Contra decretum
Amphictionum de Phocensium urbibus anno Ol. 108, 3 = 346
editum urbem appellat Amphicleam, quamobrem dubitari non
potest, quin tempore illo re vera urbi fuerit nomen Amphicleae.
Quae cum ita sint, coniiceremus corruptam esse codicum Herodoti
lectionem satis antiquo tempore, nisi coniunctum esset nomen
illud cum fabula suapte natura summam antiquitatem redolente.
Proinde facere non possumus quin Herodoti tempore homines,
memores iam veteris fabellae, urbi Amphicaeae nomen dedisse
credamus, quod nomen cum oblivisceretur quid olim significasset,
populi ore mutatum esse in appellationem magis perspicuam atque
ad vulgarem popularemque sensum accommodatam, quae postea
publice quoque recepta esset. Sed nova huc accedit difficultas
tertio nomine, Ophitea, quod nomen eodem modo cohaerere cum
loci fabula, quo Amphicaea, apertum est. At quamquam duplex
urbis appellatio alias quoque invenitur (Corinthus = Ephyra,
Athenae = Cecropia) tamen eodem tempore duobus nominibus
ex eadem fabula ortis homines usos esse credi non potest. lm-
mo vero illud verisimile nobis videtur, nomen urbis publice pro-
batum Amphicaeam fuisse, Ophiteae autem urbi datum esse nomen
in mysteriis Dionysiis ibi celebratis (cf. Paus. Xs33, 11): quomo-
do anguis omnino deos terrestres significat, sic apud Amphicaeenses
coniunctus videtur esse cum sacris Dionysiis³⁸)‚ ideoque urbs ipsa
mystice ab angue nomen accepisse. ·

5. Paus. X. 33, 12. ἀπέχει δὲ Ἀμφικλείας ἡ Δρυμαία
σταδίους ὀγδοήκοντα ἀποτραπέντι ἐς ἀριστεράν, [καλουμένη
καὶ Δρυμὸς39)] κατὰ “Ηροδο’του τοὺς λόγους, Ναυ-
βολεῖς δὲ τὰ ἀρχαιότερα. cf. Her. Vlll. 33. (v. n. 13.)

³⁷) Satis videtur Erichthonium Helenumque commemorare (cf. etiam
Germanorum de anguibus fabulas, e. g. L. Becbstein ‘neues deutsches miirclzen-
buch' Vindobon. 1866 p. 11 sqq.; 162 sqq.; 280 sqq.) ubicunque autem haec
narrantur, coniuncti esse aliquo modo infantes illi videntur cum diis inferis.
Praesertim pristini temporis reges talibus fabellis tanquam terra geniti cele-
brari solent3 praeterea etiam vates, partem certe artis suae ab inferis derivantes.

³⁸) cf. Prelleri mythologiam Graecam 1³ p. 577 sq.

⁸⁹) Perplacet coniectura Buttmanni‚ qui verbis καλουμένη καὶ Δρυμὸς
insertis lacunam iam ab Sylburgio notatam explere conatus est. Tamen eam

