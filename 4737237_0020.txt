-14-

quod iam Pythiae verbis praedictum esset, quae num Herodotus
non intellexerit aut sciens veram interpretationem praetermiserit
se dubitare. llle vero sane non ita intellexit oraculum uti Pau-
sanias, sed miraculo quodam perterritum Cleomenem ex Argi-
vorum terra revertisse tradit. Sic enim res gestas enarrat: Cleo—
meni Apollinem consulenti responsum datum se Argos capturum
esse, quamobrem cum in Tirynthis regionem invaderet, Argivos
Hesipiae, quae est prope Tirynthem sita, obviam ei venisse, ibique
utrumque exercitum castra posuisse. Tum Argivos veritos, ne
dolo deciperentur (memoria enim tenebant 'oraculum a Pythia
datum), hostium praecone uti constituisse. Sed Cleomenem, qui
id cognovisset, alia praeconem pronuntiare alia iussisse milites
facere. Quare deceptos Argivos multos quidem ferro interemtos,
plures autem, qui in Argi nemus confugissent, proditione atque
igne necatos esse. Quo facto regem cum quaesisset, cuius deorum
nemus esset sacrum, audiissetque Argi, cognovisse, ultra sibi pro-
gredi non esse a fato constitutum, qua sententia miraculo quodam
firmata domum revertisset. Quoniam autem Herodotus nihil de
Telesilla narravit, ignotam ei fuisse illam de poetria fabellam cer-
tissimum est3 quod si verum est, aliter eum intellexisse oraculi
sententiam patet. Atque hoc quidem Pausanias quoque vidit, sed
paucis verbis praetermittit cum ad Telesillae historiam oraculum
ex Herodoto sumtum adnecteret. Ac primum quidem illud mani-
festum est Argivarum luctum ab Herodoto ad coniuges filiosque
Cleomenis iussu trucidatos referri. Reliqua si interpretari volumus,
exeundum videtur ab ultimis versibus, qui apud solum Herodotum
inveniuntur. (Pausanias enim quique eum exscribit Suidas omit-
tunt.) In quibus verba δεινὸς ὄφις τριέλικτος ipsius Argi ab
Argivis culti numen significare apparet, siquidem ille simul cum
viriS occisis ἀπώλετο’]); tum τὸν ἄρσενα victum ad Cleomenem
referendum esse, verba autem ἦ θήλεια ad Argivorum deam
Heramw) unus quisque concedet. 'rota autem Halicarnassei nar-

 

21) Argus apud Aeschylum Prom. 676 Kirchh. et Acusilaum (Apollod.
bibl. 36, 30 Bekk.) vocatur γηγενής cf. Bekk. Anecd. p. 442: Ἀργειφόντης
- ὀφιοκτόνος.

²²) Haec Odofredi Muelleri (in libro qui inscribitur ‘dio Dorier' 1. p. 174.
not. 3 ed. Schneidew.) interpretatio ideo mihi Herodoti verbis aptior videtur
esse quam Henrici Steinii (in editione Herodoti), qui Hesipiam illam θήλειαν
esse putavit3 poterat enim Cleomenes ab Hera quidem dici vietus esse, ab
Hesipia minime.

