Floruisse Antoninorum temporibus scriptorum genus exile
quidem per se atque ieiunum, quod tamen imitatione spoliisque
pristini temporis ornatum elatius incederet, quivis Luciani libellum
legit elegantissimum qui inscribitur πῶς δεῖ ἱστορίαν συγγρά-
φειν, libenter concedet. In quo (cap. 14-27) homo ingeniosus
facetissime illusit rerum scriptores quales suo tempore extarent,
miseros illos Herodoti Thucydidis Xenophontis aemulatores, qui
cum antiqui temporis sapientiam scribendique artem sibi parare
non possent, ad pusillam verborum imitationem confugerent neque
haberent quo tenuitatem suam obtegerent nisi veterum auctorum
frustulis undique conquisitis. Nunc Homerum, nunc comoediae
scriptorem, nunc Herodotum aliosve imitabantur, et hanc molem
undique collectam tanquam pristini coloris plenam lectoribus pro-
ponebant.

Ex quibus intelligitur Herodoti libros tempore illo a multis
non solum lectos esse, sed etiam ita probatos, ut nonnullos ad
imitationem incitarent, cum interea ab aliis vel non probarentur,
vel etiam impugnarentur. Illud videmus in libris Polyaeni, qui
quotiens Herodotum exscripserit satis notum est3 hoc illustratur
exemplo libelli Plutarchei, qui inscribitur περὶ τῆς Ἡροδότου
κακοηθείας.

Vixit autem Antoninorum quoque temporibus Pausanias, quem
ex Syria quidem oriundum 1), sed longo itinere per Italiam Grae-

 

1) Fuit enim Damaseenus, cf. A. Westermaun in Fleckeiseni annalibus
1839, p. 26 sqq. Cappadocem Pausaniam esse voluerunt Sylburgius nec non
Schubartus (ed. mai. ΙΙ. epistola critica ad Walzium), qui eundum eum esse
contendit cum sophista (cf. Philostr. vit. soph. 11. 13) neque repudiavit
Palmerii coniecturam infelicissimam, qua e Damasceno, ut ait Constantia.
Porphyrog. them. Ι. 2, Mazacenus i. e. Caesareensis fit. Siebelis (ed. mai. Ι.
p.1v-vl11. Hall. encycl. Ill. 14, p. 276 sqq.) Lydum existimavit esse
periegetam, natum in Magnesia ad Sipylum sita, sed quas affert causae non
nisi eum in illa Asiae regione diutius versatum esse ostendunt.

